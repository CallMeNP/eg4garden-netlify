---
{"dg-publish":true,"permalink":"/原文/T02/T0195/","created":"2025-03-21T07:57:17.365+08:00","updated":"2025-03-22T22:09:13.249+08:00"}
---

- 抉擇生處
    - 菩薩在兜術天上，意欲下生，觀於天下，誰國可生？言：「唯[＊]白淨王家可生身。」於是，天上有樹名兜曇樹，菩薩退，坐他樹下思惟；其本樹無復精光。
    - 於是，有天問言：「菩薩何緣，捨本常坐就他樹坐？」有天子知菩薩意，答天言：「卿不知耶！今者菩薩欲下生閻浮利，觀何國可生？唯白淨家可生。」
    - 於是，諸天皆言：「今菩薩下生，當何以贈送？」各設方計，言：「唯淨明天上四百四寶，奇鏤別異，各有名類，同有寶華，以為車乘。」伊羅慢龍王以為制乘，名白象，其毛羽踰於白雪山之白。象有三十三頭，頭有七牙，一牙上有七池，池上有七憂鉢蓮華，一華上有一玉女。
- 入胎住胎
    - 菩薩與八萬四千天子，乘白象寶車來下。
    - 時，白淨王夫人中寐，見白象髣髴，寐寤惕驚，寤以告王。
- 釋迦族
    - 菩薩父名白淨，其父兄弟四人。白淨王有二子，其大名悉達，其小子名難陀。菩薩母名摩耶，難陀母名瞿曇彌。菩薩叔父名甘露淨王，亦有二子，長子名調達，小子名阿難。菩薩中叔名穀淨王，有二子，大子名釋摩納，小子阿那律。菩薩小叔名設淨王，有二子，大子名釋迦王，小子名釋少王。
    - 迦惟羅閱國有八城，合有九百萬戶。
- 降生
    - 調達以四月七日生，佛以四月八日生，佛弟難陀四月九日生，阿難以四月十日生。調達身長丈五四寸，佛身長丈六尺，難陀身長丈五四寸，阿難身長丈五三寸。其貴姓舍夷長一丈四尺，其餘國皆長丈三尺。
- 外家
    - 菩薩外家去城八百里，姓瞿曇氏，作小王，主百萬戶，名一億王。
- 三妃
    - 菩薩婦家姓瞿曇氏，舍夷長者名水光。其婦母名月女。有一城居近其邊，生女之時，日將欲沒，餘明照其家，室內皆明，因字之為瞿夷，晉言明女。瞿夷者，是太子第一夫人，其父名水光長者；太子第二夫人，生羅云者，名耶惟檀，其父名移施長者；第三夫人名鹿野，其父名釋長者。以有三婦故，太子父王為立三時殿。殿有二萬婇女，三殿凡有六萬婇女，以太子當作遮迦越王故，置有六萬婇女。
- 出家、成道
    - 佛以二十九出家，以三十五得道，從四月八日至七月十五日，坐樹下，為一年。二年，於鹿野園中，為阿若拘隣等說法；